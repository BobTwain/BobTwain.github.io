<html>
<head>
<style>
body {
background: #FFFFFF;
color: #000000;
}
</style>
</head>

<body>

<p>
    FOOTBALL MANAGER INFORMATIVA SULLA PRIVACY
</p>
<p>
    SEGA si impegna a tutelare e rispettare la privacy dei suoi utenti.
</p>
<p>
    Questa informativa (unitamente ai nostri Termini di servizio e all'Accordo di licenza con l'utente finale di FM, come definiti di seguito, e qualsiasi
    altro documento qui indicato) descrive la logica in base alla quale elaboriamo i dati personali che raccogliamo dagli utenti o che gli utenti ci
    forniscono. Si prega di leggere con attenzione quanto riportato di seguito per comprendere il nostro approccio e la prassi relativi ai dati personali e al
    loro trattamento.
</p>
<p>
    Registrando i dettagli con SEGA in relazione a Football Manager™ 2018 o qualsiasi altro gioco della serie Football Manager su qualsiasi piattaforma,
    incluso Football Manager Touch e Football Manager Online ("<strong>FM</strong>") o qualsiasi altro sito di SEGA o sito controllato e gestito da affiliati
    di SEGA, incluso il sito ufficiale di Football Manager ("<strong>Siti internet</strong>"), l'utente acconsente all'uso e al trasferimento delle sue
    informazioni personali all'interno e all'esterno del SEE. Inoltre, SEGA raccoglie i dati in rapporto ai suoi Soggetti interessati (come definito di
    seguito) per far sì che questi siano inclusi in FM, come descritto qui sotto.
</p>
<p>
    Questa informativa sulla privacy descrive la logica in base alla quale SEGA utilizzerà le informazioni raccolte riguardo gli utenti. Ai fini della presente
    informativa sulla privacy, qualsiasi riferimento ai "siti internet" includerà anche i siti WAP gestiti da SEGA. Alcuni siti internet di SEGA potrebbero
    avere una loro specifica informativa sulla privacy, diversa dalla presente.
</p>
<div align="center">
    <hr width="100%" size="0" align="center"/>
</div>
<p>
    1. INFORMAZIONI PER GLI UTENTI
</p>
<p>
    INFORMAZIONI CHE POSSIAMO RACCOGLIERE DAGLI UTENTI
</p>
<p>
    Informazioni automatiche: raccogliamo automaticamente i dati generici per consentire la creazione di statistiche di gioco o statistiche per i siti internet
    (ad esempio, il numero di visualizzazioni). Tali dati non possono essere utilizzati per tracciare i movimenti degli utenti in FM o nei Siti internet.
</p>
<p>
    Informazioni forniteci dagli utenti: in genere, l'utilizzo da parte degli utenti di FM o dei Siti internet non richiede l'inserimento di informazioni
    personali. Tuttavia, in alcune circostanze in cui chiediamo agli utenti di fornirci informazioni personali, raccoglieremo ed elaboreremo tali dati in
    conformità a quanto spiegato qui di seguito.
</p>
<p>
    La raccolta di dati può verificarsi in diversi modi, includendo, ma non in modo limitato:
</p>
<ul type="disc">
    <li>
        Le informazioni che l'utente fornisce compilando i nostri moduli. Ciò include le informazioni fornite al momento della registrazione per l'utilizzo di
        FM e dei Siti internet, per abbonarti ai nostri servizi, per spedire materiale o per richiedere servizi aggiuntivi. Possiamo chiedere informazioni agli
        utenti al momento dell'iscrizione a una competizione o a una promozione sponsorizzata da SEGA o quando l'utente segnala un problema con FM o i Siti
        internet.
    </li>
    <li>
        Qualora l'utente contattasse il supporto dei prodotti SEGA, possiamo conservare una copia della relativa corrispondenza.
    </li>
    <li>
        SEGA può anche chiedere all'utente di completare sondaggi che utilizza per fini di ricerca. Tali sondaggi non sono obbligatori.
    </li>
    <li>
        I dettagli delle transazioni effettuate dall'utente tramite i nostri siti e del compimento degli ordini.
    </li>
    <li>
        I dettagli delle visite ai nostri Siti internet, inclusi, ma non in modo limitato, i dati sul traffico e sulla posizione, i blog e altri dati relativi
        alle comunicazioni, sia in caso siano necessari per fini di fatturazione sia per altri motivi, e le risorse a cui l'utente accede.
    </li>
    <li>
        La registrazione al servizio online di supporto dei prodotti SEGA.
    </li>
</ul>
<p>
    <strong>Indirizzi IP</strong>
    <br/>
    Possiamo raccogliere informazioni circa il computer dell'utente, incluso, se disponibili, l'indirizzo IP, il sistema operativo e il tipo di browser, a fini
    di amministrazione del sistema e a fini di reportistica in forma aggregata per i nostri inserzionisti. Si tratta di dati statistici relativi alle azioni e
    schemi di navigazione dei nostri utenti e non consentono l'identificazione personale.
</p>
<p>
    <strong>Cookie</strong>
    <br/>
    I Siti internet operati da SEGA utilizzano i cookie, che contengono una serie di numeri unici sull'hard drive dell'utente e consentono solo ai siti di SEGA
    di identificare l'utente o altrimenti monitorare la sua attività all'interno dei siti di SEGA. I cookie non sono indispensabili per il funzionamento del
    sito internet ma migliorano l'esperienza di navigazione dei siti. Ci aiutano a migliorare i nostri siti e a fornire un servizio più accurato e
    personalizzato. Non conserviamo dati personali nei cookie ma solo un numero unico con cui possiamo identificare gli utenti. L'utente può bloccare i cookie
    attivando l'impostazione del browser che consente di rifiutare tutti o alcuni cookie. Tuttavia, se l'utente usa le impostazioni del browser per bloccare
    tutti i cookie (inclusi quelli essenziali), potrebbe non essere in grado di accedere ai nostri siti o a parte di essi. A meno che l'utente non abbia
    regolato le impostazioni del browser in modo da disabilitare i cookie, il nostro sistema genererà i cookie nel momento in cui si entra nei nostri Siti
    internet. Per ulteriori informazioni su questa procedura, contattare lo sviluppatore del motore di ricerca utilizzato.
</p>
<div align="center">
    <hr width="100%" size="0" align="center"/>
</div>
<p>
    COME VENGONO UTILIZZATE LE INFORMAZIONI
</p>
<p>
    Utilizziamo le informazioni degli utenti in nostro possesso nei seguenti modi:
</p>
<ul type="disc">
    <li>
        Per assicurare che il contenuto dei nostri Siti internet sia presentato nel modo più efficace possibile per l'utente e per il suo computer.
    </li>
    <li>
        Per fornire informazioni, prodotti o servizi richiesti dall'utente o che riteniamo possano interessare, se l'utente ha acconsentito ad essere
        contattato per tali fini.
    </li>
    <li>
        Per soddisfare i nostri obblighi derivanti da eventuali contratti stipulati tra l'utente e noi.
    </li>
    <li>
        Per consentire all'utente di partecipare alle funzioni interattive del nostro servizio, se acconsentito in precedenza.
    </li>
    <li>
        Per avvisare gli utenti riguardo i cambiamenti al nostro servizio.
    </li>
</ul>
<p>
    Possiamo inoltre utilizzare i dati degli utenti o permettere a terzi selezionati di utilizzare i dati, per fornire agli utenti informazioni riguardo a
    beni, servizi, offerte speciali e promozioni che potrebbero interessare gli utenti.
</p>
<p>
    Se l'utente è già cliente, sarà contattato da noi solo tramite email o SMS per ricevere informazioni riguardo a beni e servizi simili a quelli oggetto di
    una precedente vendita all'utente stesso.
</p>
<p>
    Se l'utente è un nuovo cliente, e nel caso noi autorizzassimo soggetti terzi selezionati a utilizzare i dati, sarà contattato da noi o da loro solo se
    l'utente ha acconsentito a ciò.
</p>
<p>
    Qualora non si acconsenta all'utilizzo dei propri dati o alla trasmissione a terze parti dei propri dati per finalità di marketing, è sufficiente barrare
    la casella dell'apposito consenso.
</p>
<div align="center">
    <hr width="100%" size="0" align="center"/>
</div>
<p>
    DIRITTI DELL'UTENTE
</p>
<p>
    L'utente ha il diritto di chiederci di non elaborare i dati personali per fini di marketing. Informeremo solitamente l'utente (prima di raccogliere i dati)
    se intendiamo utilizzare i dati per tali scopi o se intendiamo divulgare le informazioni dell'utente a terzi per tali scopi. L'utente può esercitare il
    diritto di impedire tale elaborazione spuntando determinate caselle sui moduli che utilizziamo per raccogliere i dati. L'utente può inoltre esercitare tale
    diritto in qualsiasi momento contattandoci (vedi sotto per consultare i nostri dettagli di contatto).
</p>
<p>
    I nostri siti possono di tanto in tanto contenere dei link ai e dai siti internet della nostra rete di concessionari, inserzionisti e affiliati. Se
    l'utente segue un link a qualsiasi di questi siti, bisogna ricordare che questi siti hanno le loro proprie informative sulla privacy e che non ci assumiamo
    alcuna responsabilità per tali informative. L'utente è pregato di controllare tali informative prima di inviare i dati personali a questi siti.
</p>
<p>
    2. INFORMAZIONI PER I SOGGETTI INTERESSATI DI FM
</p>
<p>
    INFORMAZIONI CHE POSSIAMO RACCOGLIERE DAGLI UTENTI
</p>
<p>
    FM utilizza un database complesso, dettagliato e accurato per simulare le prestazioni calcistiche del mondo reale. Il database di FM include dati compilati
    a partire da e usa o rappresenta calciatori, allenatori, arbitri e staff di allenamento e medico reali ("<strong>Soggetti interessati</strong>") di tutto
    il mondo. Il database comprende i nomi completi dei Soggetti interessati e delle loro caratteristiche, oltre al comportamento e all'aspetto, poiché si
    legano alla carriera calcistica dei Soggetti interessati nel mondo reale.
</p>
<p>
    Nello specifico, SEGA raccoglie alcuni o tutti i seguenti dati personali di ogni Soggetto interessato:
</p>
<ul>
    <li>
        <p>
            Nome e cognome;
        </p>
    </li>
    <li>
        <p>
            Data di nascita;
        </p>
    </li>
    <li>
        <p>
            Età;
        </p>
    </li>
    <li>
        <p>
            Nazionalità;
        </p>
    </li>
    <li>
        <p>
            Foto ritratto;
        </p>
    </li>
    <li>
        <p>
            Dettagli riguardo il club del Soggetto interessato, che possono includere tipo di contratto, data di scadenza, squadra e statistiche di gioco;
        </p>
    </li>
    <li>
        <p>
            Stipendio lordo stimato, guadagni settimanali e numero di bonus ricevuti;
        </p>
    </li>
    <li>
        <p>
            Caratteristiche fisiche come colore dei capelli, altezza, peso e corporatura;
        </p>
    </li>
    <li>
        <p>
            Storia clinica, nel caso in cui il Soggetto interessato l'abbia resa pubblica;
        </p>
    </li>
    <li>
        <p>
            Caratteristiche tecniche, mentali e fisiche varie.
        </p>
    </li>
</ul>
<p>
    (collettivamente, i "<strong>Dati di FM</strong>")
</p>
<p>
    UTILIZZI DEI DATI DI FM
</p>
<p>
    I Dati di FM sono stilati dalla rete di osservatori di SEGA, che comprende circa 1300 membri operativi in 50 Paesi (la "<strong>Rete</strong>"). La Rete
    raccoglie i Dati di FM in tre modi: (i) tramite la partecipazione a incontri di calcio in cui la prestazione dei Soggetti interessati è osservata e
    valutata; (ii) tramite le informazioni disponibili pubblicamente su quotidiani, programmi delle partite, siti internet e programmi TV e (iii) tramite i
    rapporti di SEGA con diverse terze parti come squadre di calcio, campionati e associazioni calcistiche.
</p>
<p>
    Dopo che i Dati di FM sono stati redatti dalla Rete, il team di ricerca interno di SEGA si occupa di revisionare i Dati di FM e le fonti dei dati. La
    raccolta delle valutazioni che coprono le caratteristiche fisiche, mentali e tecniche dei Soggetti interessati si svolge in periodi di settimane, mesi e
    anni, per fornire un profilo completo ottenuto osservando i giocatori durante le partite e gli allenamenti, leggendo i rapporti partita offerti da diversi
    mezzi di comunicazione e facendo riferimento ai forum di SEGA in cui si trovano discussioni riguardo ogni Soggetto in ogni paese. Una volta che i Dati di
    FM sono stati verificati e messi a confronto dai ricercatori interni di SEGA, vengono poi integrati nel database di FM per offrire agli utenti una
    realistica esperienza gestionale calcistica.
</p>
<p>
    Inoltre, i Soggetti interessati vengono valutati dalla Rete in base ad oltre 30 categorie tra cui ci sono abilità tecniche (ad esempio, dribbling e calci
    d'angolo), mentali (ad esempio, aggressività e capacità decisionale) e fisiche (ad esempio, equilibrio e agilità). Queste valutazioni intendono riflettere
    le abilità dei Soggetti interessati, ma SEGA non fornisce alcuna garanzia circa l'accuratezza di tali valutazioni in nessun momento.
</p>
<p>
    DIRITTI DELL'UTENTE
</p>
<p>
    SEGA si assicura di verificare l'accuratezza dei Dati di FM e prende rigide misure di sicurezza per proteggere tali dati, tuttavia i Soggetti interessati
    hanno il diritto di chiederci (i) di modificare i Dati di FM o (ii) di non elaborare i Dati di FM all'interno del database di FM. L'utente può esercitare
    tale diritto contattando SEGA al seguente indirizzo email: <a href="mailto:notifications@sigames.com">notifications@sigames.com</a>
</p>
<p>
    SEGA si impegnerà a rimuovere o modificare i Dati di FM (se applicabile) dal database di FM entro cinque (5) giorni lavorativi dopo aver ricevuto la
    richiesta scritta del Soggetto interessato.
</p>
<p>
    3. DOVE CONSERVIAMO I DATI PERSONALI DEGLI UTENTI E I DATI DI FM
</p>
<p>
    I dati che raccogliamo dagli utenti e dai Soggetti interessati possono essere trasferiti a e salvati presso destinazioni esterne allo Spazio Economico
    Europeo ("<strong>SEE</strong>"). Possono altresì essere elaborati da personale operante al di fuori dell'SEE impiegato da noi o da uno dei nostri
    fornitori, che può occuparsi, tra le altre cose, dell'adempimento degli ordini degli utenti, dell'elaborazione dei dettagli di pagamento e della fornitura
    dei servizi di supporto. Inviandoci i dati personali, l'utente accetta tale trasferimento, salvataggio o elaborazione. SEGA prenderà tutte le misure
    ragionevolmente necessarie per fare in modo che i dati vengano trattati in maniera sicura e conformemente a questa informativa sulla privacy.
</p>
<p>
    Se abbiamo fornito all'utente (o se l'utente ha scelto) una password che gli consente di accedere a determinate parti del nostro sito, l'utente stesso è
    responsabile di mantenere tale password riservata. L'utente è pregato di non condividere la password con nessuno.
</p>
<p>
    Purtroppo la trasmissione delle informazioni su internet non è completamente sicura. Faremo del nostro meglio per proteggere i dati personali ma non
    possiamo garantire la sicurezza dei dati trasmessi sul nostro sito; qualsiasi trasmissione è a rischio dell'utente. Una volta ricevute le informazioni,
    adopereremo rigide procedure e funzioni di sicurezza per cercare di impedire gli accessi non autorizzati.
</p>
<p>
    4. DIVULGAZIONE DELLE INFORMAZIONI DEGLI UTENTI E DEI DATI DI FM
</p>
<p>
    Possiamo divulgare le informazioni personali a qualsiasi membro del nostro gruppo, ossia alle nostre consociate, alla nostra società madre e alle sue
    consociate, come definito nella sezione 1159 dell'UK Companies Act 2006.
</p>
<p>
    Possiamo divulgare i Dati di FM disponibili pubblicamente ad alcune terze parti tramite dei partenariati strategici come club calcistici o ditte di
    consulenza analitica sportiva.
</p>
<p>
    Possiamo divulgare le informazioni personali a terzi:
</p>
<p>
    Se vendiamo o acquistiamo società o attività, nel qual caso possiamo divulgare i dati personali al possibile venditore o acquirente di tale società o
    attività.
</p>
<p>
    Se SEGA, o sostanzialmente tutte le sue attività, vengono acquisite da terzi, nel qual caso i dati personali dei suoi clienti da essa detenuti
    costituiranno una delle attività cedute.
</p>
<p>
    Se abbiamo il dovere di divulgare o condividere i dati personali per soddisfare un obbligo giuridico o per mettere in atto o applicare le nostre condizioni
    di utilizzo (<a href="http://www.sega.co.uk/terms">http://www.sega.co.uk/terms</a>) e altri accordi; o per proteggere i diritti, la proprietà o la
    sicurezza di SEGA, dei nostri clienti o di altri. Ciò include lo scambio di informazioni con altre società e organizzazioni a fini antifrode e di riduzione
    del rischio di credito.
</p>
<div align="center">
    <hr width="100%" size="0" align="center"/>
</div>
<p>
    5. ACCESSO ALLE INFORMAZIONI
</p>
<p>
    L'utente ha il diritto di richiedere una copia delle informazioni personali che SEGA detiene e di richiedere la correzione di eventuali imprecisioni. Le
    richieste di elaborazione di informazioni comportano un costo di £10. Si prega di inviare le richieste e il pagamento tramite assegno o vaglia postale (non
    inviare monete o banconote) a:
</p>
<p>
    Customer Services
</p>
<p>
    SEGA Europe Ltd
</p>
<p>
    27 Great West Road
</p>
<p>
    Brentford
</p>
<p>
    Middlesex
</p>
<p>
    TW8 9BW
</p>
<p>
    L'utente può anche richiedere la rimozione delle informazioni personali dal nostro database in qualsiasi momento. I Soggetti interessati devono seguire una
    procedura a parte, dettagliata nel paragrafo 2 (Diritti dell'utente). In modo simile, se e quando inviamo all'utente newsletter o altri aggiornamenti via
    email, includeremo la possibilità di annullare la sottoscrizione da tali servizi.
</p>
<div align="center">
    <hr width="100%" size="0" align="center"/>
</div>
<p>
    6. DISPOSIZIONI VARIE
</p>
<p>
    Se in qualsiasi momento l'utente desidera modificare le informazioni detenute da SEGA, sarà necessario effettuare l'accesso al sito di SEGA e cambiare le
    informazioni cliccando su Modifica profilo, nell'angolo in alto a destra della pagina principale.
</p>
<p>
    Se la password è stata dimenticata, inserire l'indirizzo email per riceverla. Per motivi di sicurezza, SEGA consiglia di non usare una password semplice e
    facile da indovinare.
</p>
<p>
    La privacy è un processo bilaterale. È necessario mantenere la propria privacy e allo stesso tempo rispettare quella altrui.
</p>
<div align="center">
    <hr width="100%" size="0" align="center"/>
</div>
<p>
    7. MODIFICHE ALLA NOSTRA INFORMATIVA SULLA PRIVACY / LEGGE REGOLATRICE
</p>
<p>
    Ci riserviamo il diritto di modificare questa informativa sulla privacy in qualsiasi momento e senza preavviso e qualsiasi modifica apportata verrà
    pubblicata nella copia dell'informativa disponibile sul sito di SEGA. Il presente contratto è regolato dalle leggi di Inghilterra e Galles.
</p>
<div align="center">
    <hr width="100%" size="0" align="center"/>
</div>
<p>
    8. DETTAGLI DI CONTATTO
</p>
<p>
    In caso di domande riguardo questa informativa sulla privacy o la prassi di questo sito, si prega di contattare SEGA:
</p>
<p>
    Assistenza clienti Regno Unito: +44 870 010 8002 (tariffa nazionale).
</p>
<p>
    Per altre questioni, visitare la sezione Supporto. È anche possibile inviare posta al seguente indirizzo:
</p>
<p>
    27 Great West Road
</p>
<p>
    Brentford
</p>
<p>
    Middlesex
</p>
<p>
    TW8 9BW
</p>
<p>
    Regno Unito
</p>
<p>
In caso di commenti circa le attività online di SEGA o idee sul come migliorarle, inviare un'email a    <a href="mailto:info@segahelp.com">info@segahelp.com</a>. In questo modo l'utente permette a SEGA di usare e incorporare idee o commenti senza alcun
    compenso.
</p>

</body>

</html>